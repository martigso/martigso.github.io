<?xml version="1.0" encoding="UTF-8"?>
<rss  xmlns:atom="http://www.w3.org/2005/Atom" 
      xmlns:media="http://search.yahoo.com/mrss/" 
      xmlns:content="http://purl.org/rss/1.0/modules/content/" 
      xmlns:dc="http://purl.org/dc/elements/1.1/" 
      version="2.0">
<channel>
<title>Homepage</title>
<link>https://martigso.github.io/blog.html</link>
<atom:link href="https://martigso.github.io/blog.xml" rel="self" type="application/rss+xml"/>
<description></description>
<generator>quarto-1.4.553</generator>
<lastBuildDate>Mon, 08 Apr 2024 22:00:00 GMT</lastBuildDate>
<item>
  <title>Person eller parti?</title>
  <dc:creator>Martin Søyland</dc:creator>
  <link>https://martigso.github.io/posts/ss/</link>
  <description><![CDATA[ 




<p>I det nyaste tilskotet i serien <a href="https://www.vg.no/nyheter/meninger/i/P4W46p/de-intetsigendes-demokrati">“Sanna Sarromaa har ei meining”</a> kritiserast det norske valsystemet for mangel på valfridom. Me må sjå til Finland, sjølvsagt. Innlegget har rett i at det norske valsystemet gjer mykje makt til partia og at erfaring og posisjon er viktig for nominasjon innad i desse partia. Men drøftinga rundt kva dette inneber, står til stryk. La meg svara i ein liknande tone.</p>
<p>For å ta det mest graverande først, så antydar Sarromaa at lukka lister ved val er eit eksklusjonskriterie for å vera demokrati. Det finst ikkje seriøse definisjonar av demokrati som brukar dette kriteriet. Sarromaa referer til den finske presidenten, som skal har sagt til ho at Noreg ikkje er eit demokrati. Sjølv om Stubb er statsviter, er han ikkje ein stor demokratiforskar, såvidt eg veit. Val handlar om å delegera makt. Korleis denne delegeringa tek form, varierar stort mellom valsystem. Og fleire demokrati har lukka partilister. Om me skal ta argumenta til Sarromaa på alvor, må me innføra <a href="https://snl.no/ostrakisme">potteskårdemokrati</a>.</p>
<p>Sarromaa skriv vidare at mangel på veljarinnverknad førar til politikarar med mindre kompetanse og handlekraft. Empirien ho lenar seg på er nokre anekdotar frå Gjøvik og Lillehammer. Det er her det gjekk opp for meg kvifor me må bruka så mykje ressursar på å læra kjeldekritikk og referanseføring til studenter som kjem rett frå videregåande.</p>
<p>Hvis me skal vera litt meir alvorlege, er det både fordelar og ulemper av opne og lukka lister i val og det er ganske mykje forskning å lena seg på. Her skil me ofte mellom partisentrerte og kandidatsentrerte valsystem, der opne og lukka lister bare er ein av fleire aspekt som trekk systemet i den eine eller andre retninga. Det er, til dømes, lettare å koordinera politikk i partisentrerte system fordi me delegerar makt til partia sine politiske platformar og partia forhandlar om politikk basert på desse. Når systemet er meir kandidatsentrert, vert det, blant anna, lettare for politikarane å representera valkrinsen sin. Óg er jo sjølvsagt meir komplekst i røynda; dette er idealtypar. Til dømes, er det mykje individuell lokal representasjon og tilpasning i forskjellige arenaer på Stortinget, på trass av det partisentrerte systemet til Noreg (<a href="https://ejpr.onlinelibrary.wiley.com/doi/full/10.1111/1475-6765.12415">Finseraas et. al 2021</a>).</p>
<p>I den ganske store litteraturen som forskar på effektane av valsystem på aktørane i systemet, kan me blant anna sjå til <a href="https://doi.org/10.1017/S0003055420000416">Cirone, Cox og Fiva (2020)</a>. Dei har forska på nominasjon og politiske karrierer i Noreg frå 1945-2019. Veldig forenkla, finn dei to gjennomgåande praksisar: nominasjon av sittande politikarar og interne opprykk basert på erfaring. Dei peiker blant anna på at senoritetssystem kan gje meir stabile og disiplinerte parti. Noko som gjer val meir oversiktlege for veljarane.</p>
<p>Dette er ein viktig debatt å ta. Men me kjem ikkje nokon veg med halvdårlege hofteskudd frå Finland. Om me skal fortsetja å gje så mykje makt til dei politiske partia som me gjer, må me óg ha mykje strengare ansvarleggjeringsmekanismar på plass for partia og deira medlemmar. Me treng ikkje sjå lenger enn alle dei politiske skandalane dei siste åra for å forstå at me treng meir anvarleggjering. Og, det er eit reelt alternativ å gje velgarane meir makt via opne(re) lister. Det største problemet er at aktørane som kan endra på systemet – politikarane sjølv – då (sannsynligvis) sett seg sjølv i ein svakere posisjon for gjenval enn i systemet me har no. Det vert som å la tjuven bestemma låsen på fengselsdøra.</p>



 ]]></description>
  <category>valgordning</category>
  <category>personstemmer</category>
  <category>norsk politikk</category>
  <guid>https://martigso.github.io/posts/ss/</guid>
  <pubDate>Mon, 08 Apr 2024 22:00:00 GMT</pubDate>
</item>
<item>
  <title>Tur</title>
  <dc:creator>Martin Søyland</dc:creator>
  <link>https://martigso.github.io/posts/tur/</link>
  <description><![CDATA[ 




<p>Å planlegga ein tur kan vera vanskeleg. Ikkje berre må me passa på at me har med oss alt me treng – tannbørste, undertøy, regnklede, telefon, det er mykje me må hugsa på – me må også passa på at me har godt og høveleg selskap med oss. Nokre gonger vil me helst vere åleine, nokre gonger med familie, nokre gonger med vener, nokre gonger med kollegaer. Alle, kanskje utanom å vere åleine, har fellesnemnaren at me helst reiser saman med folk me likar. Om du reiser med nokon du ikkje likar, då kan jo reisa verta plagsam og kjip. Trøytande.</p>
<p>Derfor støttar eg personleg at formannskapet i Time kommune var selektive med reisefølge då dei <a href="https://www.jbl.no/politikerne-drar-pa-tiktok-turn-til-hedmarken-her-er-programmet/s/5-103-983124">reiste til Hamar for å sjå på TikTok-datasenteret</a>. Dei har jo planar om å byggje eit større datasenter sjølv. Mange arbeidsplassar står på spel. Då kan ikkje kven som helst bli med på tur.</p>
<p>Faktisk, når eg tenkte på dette, er det litt dumt at det ofte finst folk i eit formannskap som fleirtalet ikkje likar. Det er mest for gale at to, tre, fire personer skal få lov å vera med på tur når ingen likar dei. I tillegg har dei stilt spørsmål. Dei lurte på kvifor næringslivtoppane fekk vera med. Klart dei skal vera med. Det er jo dei som har greie på dette.</p>
<p>Her har altså fleire veldig viktige personar organisert og stelt i stand ein tur for å sjå på noko jilt. Lærerik substans. Det er mykje arbeid å organisera tur. Så kjem frekkasane og foreslår at gode folk skal bli ekskludert. Berre fordi plagsame meiningsmotstandarar ikkje har vorte invitert. Det er ikkje plass til alle. Takka seg te.</p>
<p>Eg syns at berre dei som verkeleg ville sett pris på turen burde fått vera med. Faktisk har forskning vist at <a href="https://www.theguardian.com/environment/2020/feb/06/eco-gender-gap-why-saving-planet-seen-womens-work">kvinner er meir tilbøyelege til å vera bekymra for miljø og natur</a>. Dei er òg mykje mindre glade i næringsliv. Yngre òg. Dei verdsett det ikkje. Dei burde ikkje fått vera med på turen. Kvinner og yngre. Spesielt ikkje yngre kvinner.</p>
<p>Det same gjeld dei som er til venstre. Dei kan ikkje verdsetja det som vert skapa der borte på austlandet. Dei kjem til å stilla vanskelege spørsmål om naturvern, matproduksjon, straum og det som verre er. Nei. Alle som er til venstre for midten burde ikkje fått vera med.</p>
<p>Dei eldre lener seg òg ofte mykje meir mot ting som nostalgi og konservative haldningar. Dei likar ikkje endring. Dei likar å verna. Men for å få til utvikling må me jo ha endring. Det er jo eit sentralt prinsipp i korleis verda fungerar. Utan vekst døyr me, alle saman! Til helvete med maten! Me treng vekst. Dei som er eldre enn 60 skulle aldri fått vera med på turen. Dei kan verta alt for sentimentale i møte med endring. Dei gjorde nok turen utriveleg for resten.</p>
<p>Det heiter tross alt forMANNskap. Få sendt ei samling kvite menn mellom 40 og 60 år til høgre i politikken. Det vert ei mykje meir komfortabel reise for alle. Det er òg, tilfeldigvis, den gruppa som har mest greie på dette. Næring, arbeidsplassar, vekst og pengar. Andre forstår ikkje. Dei har ikkje lyst forstå. Nei, meiningsmotstand og demokrati gjer det vanskeleg å få til ting i dette landet.</p>



 ]]></description>
  <category>lokalpolitikk</category>
  <category>time kommune</category>
  <category>norsk politikk</category>
  <guid>https://martigso.github.io/posts/tur/</guid>
  <pubDate>Thu, 30 Nov 2023 23:00:00 GMT</pubDate>
</item>
<item>
  <title>Freista og forført</title>
  <dc:creator>Martin Søyland</dc:creator>
  <link>https://martigso.github.io/posts/sa20231110/</link>
  <description><![CDATA[ 




<p>Han stod der, glatt hud og kvite tenner. Hestehale og briller. Han skulle selja leksikon. Han klarte smi seg inn i stova med sølvtunge og sjarm. Ikkje daglegstova, sjølvsagt, der er det jo støv. Han fekk ta ein kopp kaffi i bestestova. Eg veit ikkje kva som hende, den dagen på tidleg 2000-talet, då me ende opp med leksikon sjølv om wikipedia hadde kome til ein gard på Jæren for mange år sidan. Me vart vel freista og forført.</p>
<p><strong><a href="https://www.aftenbladet.no/meninger/debatt/i/wAB5KM/freista-og-forfoert-av-den-paagaaande-doerseljaren">Resten kan du lesa her</a></strong></p>



 ]]></description>
  <category>lokal politikk</category>
  <category>datasenter</category>
  <category>matjord</category>
  <guid>https://martigso.github.io/posts/sa20231110/</guid>
  <pubDate>Thu, 09 Nov 2023 23:00:00 GMT</pubDate>
</item>
<item>
  <title>Hvor ble det av ryggraden?</title>
  <dc:creator>Martin Søyland</dc:creator>
  <link>https://martigso.github.io/posts/dag_og_tid20230929/</link>
  <description><![CDATA[ 




<p>Saken om aksjehandelen til Sindre Finnes kommer ikke i et vakuum; det kommer i en lang rekke saker hvor nasjonale og lokale politikere i Norge systematisk har misbrukt den høye tilliten i befolkningen. Det er på tide å ta demokratiet på alvor og sette opp mer robuste institusjoner og regler for nasjonale og lokale politikere.</p>
<p><a href="https://www.dagogtid.no/ordskifte/hvor-ble-det-av-ryggraden-6.130.30928.b87573bd9c">Resten av artikkelen finner du her!</a></p>



 ]]></description>
  <category>norsk politikk</category>
  <category>skandaler</category>
  <category>institusjoner</category>
  <guid>https://martigso.github.io/posts/dag_og_tid20230929/</guid>
  <pubDate>Thu, 28 Sep 2023 22:00:00 GMT</pubDate>
</item>
<item>
  <title>New blog!</title>
  <dc:creator>Martin Søyland</dc:creator>
  <link>https://martigso.github.io/posts/test_post/</link>
  <description><![CDATA[ 




<p>Sometimes, or most of the time, I produce stuff that might be of interest for only myself. This blog will be a wall for those things. It will probably be about a vast range of stuff, such as Norwegian politics, R code, and political events in general. Perhaps some poor soul will stumble into here and find it interesting. Enjoy!</p>



 ]]></description>
  <category>meta</category>
  <category>news</category>
  <guid>https://martigso.github.io/posts/test_post/</guid>
  <pubDate>Sun, 24 Sep 2023 22:00:00 GMT</pubDate>
</item>
<item>
  <title>Plagsomt med demokrati i Time kommune</title>
  <dc:creator>Martin Søyland</dc:creator>
  <link>https://martigso.github.io/posts/jbl20210623/</link>
  <description><![CDATA[ 




<p>Det er med stor interesse jeg, som har vokst opp og levd over halve livet mitt på Frøyland i Time, har fulgt med på debatten om etablering av datasenter på Kalberg/Kverneland. Jeg tror denne saken er ekstremt viktig for demokratiet i Time kommune; et demokrati som har ligget i dvale over flere tiår. Saken setter lys på viktige demokratiske prinsipper, som transparente prosesser, hvordan politikere skal forholde seg til informasjon fra fagpersoner og hva det egentlig innebærer å lytte til en befolkning.</p>
<p><strong><a href="https://www.jbl.no/jeg-er-dypt-uenig-i-verdiene-vollsund-fremmer-men-jeg-har-respekt-for-at-han-torr-a-si-akkurat-dette/o/5-103-641851">Resten kan du lese her</a></strong></p>



 ]]></description>
  <category>norsk politikk</category>
  <category>demokrati</category>
  <category>lokal politikk</category>
  <guid>https://martigso.github.io/posts/jbl20210623/</guid>
  <pubDate>Sun, 20 Jun 2021 22:00:00 GMT</pubDate>
</item>
</channel>
</rss>
